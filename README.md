[Inglese / English](https://github.com/Coding-Bunker/Ero-Forestiero/blob/main/README-english.md)

![immagine](https://user-images.githubusercontent.com/58633329/127655910-6ede856f-1e8f-4113-af13-19f3d6cde8bb.png)

Questo repository contiene il sito web open source che noi di **Coding Bunker** stiamo sviluppando per l'__organizzazione no profit__ **Ero Forestiero**

## Ero Forestiero
### Cos'è Ero Forestiero
Ero Forestiero è un’**associazione** senza scopo di lucro presente nella città di Vigevano (PV).

La loro attività principale sono i **corsi di alfabetizzazione** per **adulti immigrati** ed è stata creata per rispondere all'**esigenza formativa, relazionale** e di **sostegno** ai minori immigrati di seconda generazione.

La loro attività è caratterizzata da una **logica formativa** e **non assistenziale**.

Ogni attività è svolta fondandosi sul **principio dell’accoglienza** e partendo dalla **PERSONA** che non è mai vista come semplice utente di un servizio bensì come depositaria di un insieme di **valori** e **umanità** meritevoli di attenzioni particolari e adattate quasi ad personam.

Tutti i servizi offerti dall’associazione sono **gratuiti**.

L’associazione organizza ogni anno, prima dell’inizio delle lezioni di italiano, un **corso di formazione** per i **volontari** funzionale al miglioramento dell’offerta formativa e alla coesione del gruppo. 

I corsi di lingua si articolano in **tre livelli**, base, intermedio ed avanzato per ciascuno dei quali sono previsti degli strumenti e delle modalità di insegnamento ad hoc. 

Il corso di formazione è un momento fondamentale dell’attività associativa perché oltre ad inquadrare da un punto di vista didattico il metodo di insegnamento, rappresenta un momento di **riflessione** ed **apertura** verso il territorio grazie alla presenza di relatori esterni per approfondire tematiche culturali, religiose, normative e metodologiche. 

Il corso, nato per i volontari ma aperto a tutti - membri dell’associazione o semplici curiosi - vede la sua naturale continuità durante l’anno attraverso **tavole rotonde** e **incontri organizzati** dall’associazione e aperti a tutti.

### Obiettivo
L’**obiettivo** che ci siamo posti noi di **Coding Bunker** è quello di **realizzare il sito web** per l’associazione al fine di aiutare ad **espandersi digitalmente** e farsi conoscere nel suo territorio e oltre.

### Tech Stack
Il sito lo stiamo realizzando come **tema WordPress** sviluppato da zero.
Pertanto, sviluppiamo utilizzando:
 -  HTML
 -  CSS
 -  JavaScript
 -  PHP

### Come installare il progetto in locale
 - Assicurati di avere un web server installato sul tuo pc: WAMP, MAMP, LAMP, XAMPP o altri...
 - Assicurati di avere un'installazione WordPress in locale. Se non ce l'hai ti consigliamo questa guida: https://wordpress.org/support/article/how-to-install-wordpress/
 - Clona il codice nella cartella contenente i temi di WordPress. Solitamente il percorso è C:\xampp\htdocs\nome-progetto\wp-content\themes
 - Accedi al pannello di amministrazione in locale di WordPress (ricordati di attivare il tuo web server prima)
 - Vai su Aspetto -> Temi
 - Clicca sul bottone "Attiva" nel riquadro del tema installato

### Perché unirsi al progetto
Grazie al lavoro in questo progetto è possibile in primis **imparare** e **mettere in pratica** i linguaggi e le tecnologie precedentemente citati, e soprattutto farlo su un **progetto reale e concreto** (e non un semplice progetto “vetrina”).

Oltretutto, si ha la possibilità di imparare **soft skills** grazie al **team working**, ai **feedback** e alla **gestione del tempo e delle tasks**. Si tratta di abilità importanti a livello lavorativo, che permettono di differenziarsi e di farsi percepire come esperti.

Ultimo, ma non per importanza, il **lato etico e sociale** del progetto vi farà compiere un’**opera di bene** verso un’organizzazione no profit e quindi a tutti gli effetti del **volontariato**.
E’ molto importante non pensare solo a sé stessi, ma sforzarsi e impegnarsi anche per il **bene altrui** e di chi spesso non è fortunato quanto noi. 
Può solo fare bene al nostro **Cuore** e alla nostra **Anima**.

### Come candidarsi
Il **requisito minimo** per potersi proporre è conoscere ed avere un minimo di esperienza nello sviluppo web Front End con **HTML**, **CSS** e **JavaScript**, nello sviluppo web Back End con **PHP** e **MySQL** e familiarità con il **CMS WordPress**.

Se sei interessato a partecipare al progetto, puoi farlo scrivendoci una mail all'indirizzo [info@codingbunker.it](mailto:info@codingbunker.it).

### I benefici di far parte del progetto
Chiunque contribuirà alla realizzazione del sito web riceverà alcuni benefici:
 - Verrà nominato **Contributor** all'interno del server Discord
 - Verrà **inserito nel sito web** nella sezione Contributor, in modo tale da avere **visibilità** da parte di tutti i successivi visitatori
 - Potrà inserire questa esperienza su **Linkedin** come volontariato
 - Potrà inserire il progetto nel proprio **portfolio lavorativo**, se se ne dispone di uno
Sceglieremo le persone che ci dimostrano sia di **possedere i requisiti minimi** per partecipare sia di essere veramente **motivate** a farlo.

## Coding Bunker
### Cos'è Coding Bunker?
E' una **community di programmatori e appassionati di codice**, presente su più piattaforme.
E' stata fondata da [Pasquale Giorgio](https://github.com/pasqualegiorgio) e [Ludovico Besana](https://github.com/ludovicobesana).

![immagine](https://user-images.githubusercontent.com/58633329/125776000-9d139a43-ab11-47c1-b5e6-e7ce232def20.png)

### I nostri obiettivi
* Fornire uno scambio di valore tra noi e i membri e tra i membri stessi
* Permettere alle aziende di trovare candidati adatti alle loro esigenze
* Permettere servizi di tutoring e la vendita di corsi
* Aiutare le organizzazioni no profit ad espandersi digitalmente
* Contribuire all’apprendimento e al miglioramento dei membri grazie ai progetti open source
* Trasmettere in streaming live coding, eventi su argomenti di innovazione informatica ed interviste

![immagine](https://user-images.githubusercontent.com/58633329/125776062-faddb0c1-c610-437c-8589-9d5e15b506be.png)

### I nostri valori
* Rispetto
* Passione
* Condivisione
* Open Source
* Divertimento
* Learn by doing
* Team 

![immagine](https://user-images.githubusercontent.com/58633329/125776127-ad2536f3-54a3-4006-89c4-1b2134999e06.png)

### Come contribuire gratis alla crescita di Coding Bunker
* Entra nel nostro [server Discord](https://discord.gg/M7VH6zGm)
* Guarda le repliche dei nostri eventi e delle nostre live sul nostro [canale YouTube](https://www.youtube.com/channel/UCVkl7yf00zC1xGuN-nQf9hA )
* Rimani aggiornato ogni qualvolta siamo live seguendoci sul nostro [canale Twitch](https://www.twitch.tv/codingbunker/)
* Leggi i nostri post, guarda le nostre storie, dirette e video seguendoci su [Instagram](https://www.instagram.com/codingbunker/), [Facebook](https://www.facebook.com/pg/codingbunker/) e [LinkedIn](https://it.linkedin.com/company/coding-bunker)
* Iscriviti al nostro canale Telegram per ricevere offerte in ambito coding

### Come contribuire in € alla crescita di Coding Bunker:
Tramite una [donazione libera](https://www.paypal.me/codingbunkerdiscord/) potrai contribuire al miglioramento della community e agli investimenti dovuti ad eventi, merchandising e molto altro! 


### I nostri partner
#### start2impact

![immagine](https://user-images.githubusercontent.com/58633329/125776237-72c2aefa-3965-4501-b082-f232cca09c9c.png)

#### TomorrowDevs

![immagine](https://user-images.githubusercontent.com/58633329/125776305-00cfedff-5591-4553-a784-512814a73788.png)

#### Codemotion

![immagine](https://user-images.githubusercontent.com/58633329/125776345-86900c5e-6c34-4873-aaa7-14dd90f8f897.png)

#### StreamYard

![immagine](https://user-images.githubusercontent.com/58633329/125776382-ef960960-b657-43bf-98c5-99dc4c0741a8.png)

#### Zwap

![immagine](https://user-images.githubusercontent.com/58633329/125776421-e5aa321b-5c3f-4fb2-a466-0a1a2f0cfa02.png)
